[
  {
    "serial": "1",
    "verseS": "অর্জুন উবাচঃ মদনুগ্রহায় পরমং গুহ্যমধ্যাত্মসংজ্ঞিতম্। যত্ ত্বয়োক্তং বচস্তেন মোহোহয়ং বিগতো মম।।",
    "verseBS": "অর্জুন কহিলেনঃ শুনিয়া অধ্যাত্ম তত্ত্ব তোমার কৃপায়। দূর হলো মোহ মোর ওহে দয়াময়।।",
    "verseB": "অর্জুন বলিলেন হে কৃষ্ণ, তোমার কৃপায় অধ্যাত্মতত্ত্ব শুনিয়া আমার মোহ দূর হইল।"
  },
  {
    "serial": "2",
    "verseS": "ভবাপ্যয়ৌ হি ভূতানাং শ্রুতৌ বিস্তরশো ময়া। ত্বত্তঃ কমলপত্রাক্ষ মাহাত্ম্যমপি চাব্যয়ম্।।",
    "verseBS": "কহিলে কেশব তুমি কথা সৃষ্টি লয়। বিস্তরে শুনেছি তব মাহাত্ম্য অব্যয়।।",
    "verseB": "তুমি সৃষ্টি ও লয়ের কথা বলিয়াছ। তোমার অব্যয় মাহাত্ম্যও সবিস্তারে শুনিয়াছি।"
  },
  {
    "serial": "3",
    "verseS": "এবমেতদু যথাখ তৃমাত্মানং পরমেশ্বর। দ্রষ্টমিচ্ছামি তে রূপমৈশ্বরং পুরুষোত্তম।।",
    "verseBS": "স্বরূপ কহিলে যাহা সত্য বটে সব। ইচ্ছা হয় ঐশী মূর্তি দেখি আমি তব।।",
    "verseB": "তুমি তোমার স্বরূপ যাহা বলিলে তাহা সবই সত্য। তোমার ঐশী মূর্তি দেখিবার জন্য আমার খুব ইচ্ছা হইতেছে।"
  },
  {
    "serial": "4",
    "verseS": "মন্যসে যদি তচ্ছক্যং ময়া দুষ্টুমিতি প্রভো। যোগেশ্বর ততো মে তুং দর্শয়াত্মানমব্যয়ম্।।",
    "verseBS": "মার দেখা যোগ্য যদি মনে কর প্রভো। দেখায়ে কৃতার্থ কর মোরে তুমি বিভো।।",
    "verseB": "হে দয়াময়, তুমি যদি আমাকে তোমার ঐশী মূর্তি দেখিবার উপযুক্ত মনে কর, তবে দয়া করিয়া আমাকে তাহা দেখাও।"
  },
  {
    "serial": "5",
    "verseS": "শ্রীভগবানুবাচঃ পশ্য মে পার্থ রূপাণি শতশোঽথ সহস্ৰশঃ। নানাবিধানি দিব্যানি নানাবর্ণাকৃতীনি চ।।",
    "verseBS": "শ্রীকৃষ্ণ কহিলেনঃ দেখ পার্থ নানা বর্ণ বিবিধ প্রকার। শত শত সহস্র বা এ রূপ আমার।।",
    "verseB": "শ্রীকৃষ্ণ বলিলেন হে অর্জুন, আমার শত সহস্ৰ বৰ্ণ দেখ।"
  },
  {
    "serial": "6",
    "verseS": "পশ্যাদিত্যান্ বসূন্ রুদ্রানশ্বিনৌ মরুতস্তথা। বহূন্যদৃষ্টপূর্বাণি পশ্যাশ্চর্যাণি ভারত।।",
    "verseBS": "হের অশ্বিনীদ্বয় বায়ু আদিত্যাদি। দেখ নাই পূর্বে যাহা বসুরুদ্র আদি।।",
    "verseB": "আমার দেহে অশ্বিনীকুমারদ্বয়, বায়ুগণ, আদিত্যগণ বসুগণ ও রুদ্রগণকে দেখ।"
  },
  {
    "serial": "7",
    "verseS": "ইহৈকস্থং জগৎ কৃৎস্নং পশ্যাদ্য সচরাচরম্। মম দেহে গুড়াকেশ যচ্চান্যদ্ দ্রষ্টুমিচ্ছসি।।",
    "verseBS": "চেয়ে দেখ মোর দেহে জগৎ অশেষ। আরো যাহা ইচ্ছা হয় দেখ গুড়াকেশ।।",
    "verseB": "নিখিল জগৎ আমার মধ্যেই বিদ্যমান। তুমি আমার মধ্যে আরও যাহা দেখিতে চাও চাহিয়া দেখ।"
  },
  {
    "serial": "8",
    "verseS": "ন তু মাং শক্যসে দ্ৰষ্টুমনেনৈব স্বচক্ষুষা। দিব্যং দদামি তে চক্ষুঃ পশ্য মে যোগমৈশ্বরম্।।",
    "verseBS": "চর্ম চোখে মোরে দেখা সম্ভব না হয়। দিতেছি তোমারে তাই চক্ষু জ্ঞানময়।।",
    "verseB": "চর্ম-চক্ষুতে আমাকে দেখা সম্ভব নয়। তাই তোমাকে জ্ঞান চক্ষু দান করিতেছি।"
  },
  {
    "serial": "9",
    "verseS": "সঞ্জয় উবাচঃ এবমুক্তা ততো রাজন মহাযোগেশ্বরো হরিঃ। দর্শয়ামাস পার্থায় পরমং রূপমৈশ্বরম্।।",
    "verseBS": "সঞ্জয় কহিলেনঃ হে রাজন! কৃষ্ণ তবে কহিয়া এরূপ। কিন্তু দেখাইলা অর্জুনেরে ঐশ্বরিক রূপ।",
    "verseB": "সঞ্জয় বলিলেন হে মহারাজ ধৃতরাষ্ট্র, এই কথা বলিয়া শ্ৰীকৃষ্ণ অর্জুনকে নিজের দিব্যরূপ দেখাইলেন।"
  },
  {
    "serial": "10",
    "verseS": "অনেকবক্ত্রনয়নমনেকাদ্ভূতদর্শনম্। অনেকদিব্যাভরণং দিব্যানেকোদ্যতায়ুধম্।।",
    "verseBS": "বহু মুখ বহু নেত্র অদ্ভুত দর্শন। দিব্য অস্ত্রশস্ত্র কত দিব্য আভরণ।।",
    "verseB": "অর্জুন শ্রীকৃষ্ণের বহুমুখ, বহুচক্ষু এবং দিব্য অস্ত্রশস্ত্র দিব্য অলংকারে শোভিত তাঁহার অদ্ভুত মূর্তি দেখিলেন।"
  },
  {
    "serial": "11",
    "verseS": "দিব্যমাল্যাম্বরধরং দিব্যগন্ধানুলেপনম্। সর্বাশ্চর্যময়ং দেবমনন্তং বিশ্বতোমুখম্॥",
    "verseBS": "সুগন্ধে চর্চিত দিব্যমাল্য বস্ত্রধারী। সর্বাশ্চর্যময় দেব অনন্ত মুরারি।।",
    "verseB": "অর্জুন দেখিলেন শ্রীকৃষ্ণ দিব্য বস্ত্ৰ মাল্যধারী এবং সুগন্ধে চর্চিত, সর্বাশ্চর্যময় ও অনন্ত।"
  },
  {
    "serial": "12",
    "verseS": "দিবি সূর্যসহস্ৰস্য ভবেদ যুগপদুখিতা। যদি ভাঃ সদৃশী সা স্যাভাসস্তস্য মহাত্মনঃ।।",
    "verseBS": "সহস্র তপন যদি উঠে আকাশেতে। তবু নহে তুলনীয় এ রূপের সাথে।।",
    "verseB": "এক হাজার সূর্য যদি আকাশে উদিত হয় তবে শ্রীকৃষ্ণের রূপের তুলনায় হাজার সূর্যের রূপ কিছু নয়।"
  },
  {
    "serial": "13",
    "verseS": "তত্ৰৈকস্থং জগৎ কৃৎস্নং প্রবিভক্তমনেকধা। অপশ্যদ্দেবদেবস্য শরীরে পাণ্ডবস্তদা।।",
    "verseBS": "দেখিলা তখন পার্থ দেবদেব দেহে। নানা ভাগে ভাঙ্গা বিশ্ব একত্রিত রহে।।",
    "verseB": "অর্জুন নানাভাগে বিভক্ত বিশ্বকে শ্রীকৃষ্ণের দেহে একত্ৰিত দেখিতে পাইলেন।"
  },
  {
    "serial": "14",
    "verseS": "ততঃ স বিস্ময়াবিষ্টো হৃষ্টরোমা ধনঞ্জয়ঃ। প্রণম্য শিরসা দেবং কতাঞ্জলিরভাষত।।",
    "verseBS": "মুগ্ধ রোমাঞ্চিত হয়ে পাণ্ডুর তনয়। শ্রীকৃষ্ণকে প্রণমিয়া জোড়করে কয়।।",
    "verseB": "এই অদ্ভুত রূপ দেখিয়া অর্জুন রোমাঞ্চিত হইলেন। শ্রীকৃষ্ণকে প্রণাম করিয়া করজোড়ে বলিলেন।"
  },
  {
    "serial": "15",
    "verseS": "অর্জুন উবাচঃ পশ্যামি দেবাংস্তব দেব দেহে সর্বাংস্তথা ভূতবিশেষসঙ্ঘান্। ব্রহ্মাণমীশং কমলাসনস্থম্ ঋষীংশ্চ সর্বানুরগাংশ্চ দিব্যান্।।",
    "verseBS": "অর্জুন কহিলেনঃ দেখি দেব তব দেহে আমি দেবগণে। ঋষি সৰ্প সর্বভূত ব্রহ্মা পদ্মাসনে।।",
    "verseB": "অর্জুন বলিলেন হে দেব, আমি তোমার মধ্যে দেবগণ, ঋষিগণ, সর্পগণ, সর্বভূত ও পদ্মাসন ব্রহ্মাকে দেখিতে পাইতেছি।"
  },
  {
    "serial": "16",
    "verseS": "অনেক বাহুদরবজ্রনেত্রং পশ্যামি ত্বাং সর্বতোহনন্তরূপম্। নান্তং ন মধ্যং ন পুনস্তবাদিং পশ্যামি বিশ্বেশ্বর বিশ্বরূপ।।",
    "verseBS": "অনন্ত উদর-মুখ-নেত্র-বাহু সব ৷। আদি-অন্ত মধ্যহীন বিশ্বরূপ তব।।",
    "verseB": "আমি তোমার অনন্ত উদর, অনন্ত নেত্র ও অনন্ত বাহু দেখিতেছি। আমি তোমার বিশ্বরূপ দেখিতেছি। তোমার এই রূপ আদিহীন, মধ্যহীন ও অনন্ত।"
  },
  {
    "serial": "17",
    "verseS": "কিরীটিনং গদিনং চক্রিণঞ্চ তেজোরাশিং সর্বতো দীপ্তিমন্তম্। পশ্যামি তাং দুর্নিরীক্ষ্যং সমন্তাদ দীপ্তানলার্কদ্যুতিমপ্রমেয়ম্।।",
    "verseBS": "চূড়া গদা চক্রধর সর্বত উজ্জ্বল। নিরীক্ষণ যোগ্য নও তেজে সূর্যানল।।",
    "verseB": "তুমি চূড়া, গদা ও চক্রধারী। সর্বদিকেই তুমি উজ্জ্বল। তেজে তুমি সূর্য ও অগ্নির তুল্য। তোমাকে নিরীক্ষণ করা সম্ভব নয়।"
  },
  {
    "serial": "18",
    "verseS": "ত্বমক্ষরং পরমং বেদিতব্যং তৃমস্য বিশ্বস্য পরং নিধানম। তুমব্যয়ঃ শাশ্বতধর্মগোপ্তা সনাতনস্ত্বং পুরুষো মতো মে।।",
    "verseBS": "সনাতন তুমি দেব অক্ষর অব্যয়। ধর্মরক্ষাকারী ব্রহ্ম জগৎ আশ্রয়।।",
    "verseB": "তুমি সনাতন ৷ তুমি অব্যয় অক্ষর। তুমি সর্ব রক্ষাকারী ও জগতের আশ্রয়।"
  },
  {
    "serial": "19",
    "verseS": "অনাদিমধ্যাত্তমনন্তবীৰ্য্যম অনন্তবাহুং শশিসূর্যনেত্রম। পশ্যামি তাং দীপ্তহুতাশবঞ্জং স্বতেজসা বিশ্বমিদং তপত্তম।।",
    "verseBS": "বহু বাহু, বহু নেত্র, রবি শশী আঁখি। প্রদীপ্ত অনল তেজ বিশ্ব তাপে দেখি।",
    "verseB": "তোমার অনন্ত বাহু অনন্ত নেত্র। তোমার দুই চোখে সূর্য ও চন্দ্রের জ্যোতি। তোমার আগুনের মত উজ্জ্বল তেজে নিখিল জগৎ উত্তপ্ত হইতেছে।"
  },
  {
    "serial": "20",
    "verseS": "দ্যাবাপৃথিব্যোরিদমন্তরং হি ব্যাপ্তং ত্বয়ৈকেন দিশশ্চ সৰ্বাঃ। দৃষ্ট্বাদ্ভুতং রূপমুগ্রং তবেদং লোকত্ৰয়ং প্রব্যথিতং মহাত্মন্।।",
    "verseBS": "একাই ব্যাপিয়া আছ তুমি সব দিকে। ত্রিলোক হয়েছে ভীত উগ্র রূপ দেখে।।",
    "verseB": "তুমি একাই সমস্ত বিশ্ব ব্যাপিয়া আছ। তোমার উগ্ররূপ দেখিয়া ত্রিলোক ভীত হইতেছে।"
  },
  {
    "serial": "21",
    "verseS": "অমী হি ত্বাং সুরসঙ্ঘা বিশন্তি কেচিত্তীতাঃ প্রাঞ্জলয়ো গুণন্তি। স্বস্তীত্যুক্ত্বা মহর্ষিসিদ্ধসঙ্ঘা স্তুবন্তি ত্বাং স্তুতিভিঃ পুষ্কলাভিঃ।।",
    "verseBS": "ভয়ার্ত ত্রিলোকবাসী আর দেবগণ। ঋষি সিদ্ধ স্বস্তিবাক্যে করেন স্তবন।।",
    "verseB": "ত্রিলোকবাসী ও দেবগণ ভয়যুক্ত হইতেছেন। ঋষিগণ ও সিদ্ধগণ তোমার স্তব করিতেছেন।"
  },
  {
    "serial": "22",
    "verseS": "রুদ্রাদিত্যা বসবো যে চ সাধ্যা বিশ্বেঽশ্বিনৌ মরুতশ্চোত্মপাশ্চ। গন্ধর্ব্যক্ষাসুরসিদ্ধসঙ্ঘা বীক্ষন্তে ত্বাং বিস্মিতাশ্চৈব সর্বে।।",
    "verseBS": "বসুরুদ্র অশ্বিনীপুত্র সাধ্য সিদ্ধ যত। তব রূপ দেখি তারা মুগ্ধ হয় কত।।",
    "verseB": "বসুগণ, রুদ্রগণ, সিদ্ধগণ সকলেই তোমার রূপ দেখিয়া অতিশয় মুগ্ধ হইয়াছে।"
  },
  {
    "serial": "23",
    "verseS": "রূপং মহত্তে বহুবজ্রনেত্রং মহাবাহো বহুবাহুরুপাদম্। বহুদরং বহুদংষ্টাকরালং দৃষ্ট্বা লোকাঃ প্ৰব্যথিতাস্তথাহম্।।",
    "verseBS": "বহু মুখ নেত্র বহু উরু, বহু চোখ। দেখিয়া হইনু ভীত আমি ও ত্রিলোক।।",
    "verseB": "তোমার বহু মুখ, বহু চোখ, বহু বাহু উরু দেখিয়া ত্রিলোক ও আমি ভীত হইয়াছি।"
  },
  {
    "serial": "24",
    "verseS": "নভঃস্পৃশং দীপ্তমনেকবর্ণং ব্যাত্তাননং দীপ্তবিশালনেত্রম। দৃষ্ট্বা হি ত্বাং প্রব্যথিতান্তরাত্মা ধৃতিং ন বিন্দামি শমঞ্চ বিষ্ণো।।",
    "verseBS": "বিশ্বব্যাপী তেজোদীপ্ত নানা বর্ণধর। নেহারিয়া ভয়াকুল আমার অন্তর।।",
    "verseB": "তোমার নানাবর্ণযুক্ত তেজোদীপ্ত বিশ্বব্যাপী রূপ দেখিয়া আমার হৃদয়ে ভয় হইতেছে।"
  },
  {
    "serial": "25",
    "verseS": "দংষ্ট্রাকরালানি চ তে মুখানি দূষ্ট্বৈব কালানলসন্নিভানি। দিশো ন জানে ন লভে চ শৰ্ম প্রসীদ দেবেশ জগন্নিবাস।।",
    "verseBS": "কালানল সম মুখ করাল দর্শন। দেখিয়া হইনু কৃষ্ণ ভ্রান্ত মুখহীন।।",
    "verseB": "হে কৃষ্ণ, কালাগ্নিতুল্য তোমার করাল বদন ও দাঁত দেখিয়া আমি ভ্রান্ত হইয়া পড়িয়াছি। আমার মনে বিন্দুমাত্র সুখও নাই।"
  },
  {
    "serial": "26",
    "verseS": "অমী চ তাং ধৃতরাষ্ট্রস্য পুত্রাঃ সর্বে সহৈবাবনিপালসঙ্ঘৈঃ ভীষ্মো দ্রোণঃ সূতপুত্রস্তথাসৌ সহাম্মদীয়ৈরপি যোধমুখ্যৈঃ।।",
    "verseBS": "ধৃতরাষ্ট্র পুত্র সহ আর রাজা যত। ভীষ্ম দ্রোণ কর্ণ সহ আমাদেরো কত।।",
    "verseB": "ধৃতরাষ্ট্রের পুত্রগণ, ভীষ্ম, দ্রোণ, কর্ণ, রাজগুণ এবং আমাদের পক্ষেরও কত বীর দেখিতে পাইতেছি।"
  },
  {
    "serial": "27",
    "verseS": "বজ্রাণি তে ত্বরমাণা বিশন্তি দংষ্ট্রাকরালানি ভয়ানকানি। কেচিদ বিলগ্না দশনান্তরেষু সংদৃশ্যন্তে চূর্ণিতৈরুত্তমাঙ্গৈঃ।।",
    "verseBS": "প্রবেশিছে তব মুখে হইয়া অধীর। চূর্ণমুন্ড কেহ লগ্ন দন্তে ভয়ংকর।।",
    "verseB": "তাঁহারা অধীরভাবে তোমার মুখে প্রবেশ করিতেছেন। তাঁহাদের কাহারও মাথা চূর্ণবিচূর্ণ হইয়াছে, কেহবা তোমার ভয়ংকর দাঁতে আটকা পড়িয়া আছে।"
  },
  {
    "serial": "28",
    "verseS": "যথা নদীনাং বহুবোহম্বুবেগাঃ সমুদ্রমেবাভিমুখা দ্রবন্তি। তথা তবামী নরলোকবীরাঃ বিশন্তি বজ্রাণ্যভিবিজ্বলন্তি ৷৷",
    "verseBS": "নদীর প্রবাহ যথা সাগরেতে ধায়। তেমনি বীরেরা সব তব মুখে যায়।।",
    "verseB": "নদীর স্রোত যেমন সাগরে প্রবাহিত হয় এইসব বীরগণও সেইরূপ তোমার মুখে প্রবেশ করিতেছে।"
  },
  {
    "serial": "29",
    "verseS": "যথা প্রদীপ্তং জ্বলনং পতঙ্গা বিশন্তি নাশায় সমৃদ্ধবেগাঃ। তথৈব নাশায় বিশন্তি লোকা স্তবাপি বক্ত্রাণি সমৃদ্ধবেগাঃ।।",
    "verseBS": "পতঙ্গ অনলে পশি জীবন হারায়। মৃত্যু তরে সব বীর তব মুখে ধায়।।",
    "verseB": "পতঙ্গ আগুনে প্রবেশ করিয়া মারা যায়। এই সব বীরগণও তেমনি মৃত্যুর জন্যই তোমার মুখে প্রবেশ করিতেছে।"
  },
  {
    "serial": "30",
    "verseS": "লেলিহাসে গ্রসমানঃ সমন্তা লোকানু সমগ্ৰান্ বদনৈজ্বলডিঃ। তেজোভিরাপূর্য জগৎ সমগ্রং ভাসস্তবোগ্রাঃ প্রতপন্তি বিষ্ণো।।",
    "verseBS": "জ্বলন্ত বদনে সবে করিছ ভক্ষণ। ব্যাপ্ত করি সর্ববিশ্ব করিছ দহন।।",
    "verseB": "তুমি জ্বলন্ত বদনে সকলকে ভক্ষণ করিতেছ এবং সমস্ত বিশ্বকে ব্যাপ্ত করিয়া দগ্ধ করিতেছে।"
  },
  {
    "serial": "31",
    "verseS": "আখ্যাহি মে কো ভবানুগ্ররূপো নমোঽস্তু তে দেববর প্রসীদ। বিজ্ঞাতুমিচ্ছামি ভবন্তমাদ্যং ন হি প্রজানামি তব প্রবৃত্তিম্।।",
    "verseBS": "কে তুমি হে উগ্ররূপী বল তা আমায়। তুষ্ট হয়ে কহ দেব প্রণাম তোমায়।।",
    "verseB": "হে উগ্ররূপী, তুমি কে? হে দেব, তুমি দয়া করিয়া তোমার পরিচয় দাও। আমি তোমাকে প্রণাম করিতেছি।"
  },
  {
    "serial": "32",
    "verseS": "শ্রীভগবানুবাচঃ কালোঽস্মি লোকক্ষয়কৎ প্রবৃদ্ধো লোকানু সমাহর্ভুমিহ প্রবৃত্তঃ। ঋতেঽপি তাং ন ভবিষ্যন্তি সর্বে যেহবস্থিতাঃ প্রত্যনীকেষু যোধাঃ।।",
    "verseBS": "শ্রীকৃষ্ণ কহিলেনঃ লোকক্ষয়কারী কাল ভয়ঙ্কর আমি। মরিবে শত্রুরা যদি না ও মার তুমি।।",
    "verseB": "শ্রীকৃষ্ণ বলিলেন হে অর্জুন, আমি লোকক্ষয়কারী ভয়ংকর কাল। তুমি তোমার শত্রুগণকে না মারিলেও তাঁহারা মারা যাইবে।"
  },
  {
    "serial": "33",
    "verseS": "তস্মাৎ ত্বমুত্তিষ্ঠ যশো লভস্ব জিতা শত্রুন ভুক্ষ্ম রাজ্যং সমৃদ্ধম্। ময়ৈবৈতে নিহতাঃ পূর্বমেব নিমিত্তমাত্রং ভব সব্যসাচিন্।।",
    "verseBS": "উঠ পার্থ লভ যশ মেরেছি যে আমি। কর যুদ্ধ উপলক্ষ হও মাত্র তুমি।।",
    "verseB": "হে অর্জুন, উঠ৷ যুদ্ধ কর। যশ লাভ কর। আমি সকলকে মারিয়া রাখিয়াছি। তুমি উপলক্ষমাত্র হও।"
  },
  {
    "serial": "34",
    "verseS": "দ্রোণঞ্চ ভীষ্মঞ্চ জয়দ্ৰথঞ্চ কর্ণং তথান্যানপি যোধবীরান। ময়া হতাংস্তং জহি মা ব্যথিষ্ঠা যুধ্যস্ব জেতাসি রণে সপত্নান্।।",
    "verseBS": "ভীষ্ম দ্রোণ কর্ণ কৃপ জয়দ্রথ সবে। আমার নিহত তারা যুদ্ধ কর তবে।।",
    "verseB": "ভীষ্ম, দ্রোণ, কর্ণ, কৃপ, জয়দ্রথ-সকলকেই আমি মারিয়া রাখিয়াছি। অতএব তুমি যুদ্ধ কর।"
  },
  {
    "serial": "35",
    "verseS": "সঞ্জয় উবাচঃ এতচ্ছ্রুত্বা বচনং কেশবস্যু কৃতাঞ্জলির্বেপমানঃ কিরীটী। নমস্কৃত্বা ভূয়ু এবাহ কৃষ্ণ সগদগদং ভীতভীতঃ প্রণম্য।।",
    "verseBS": "সঞ্জয় কহিলেনঃ কৃষ্ণ বাক্য শুনি ভীত অর্জুন তখন। প্রণমিয়া করজোড়ে কহিলা বচন।।",
    "verseB": "সঞ্জয় বলিলেন শ্রীকৃষ্ণের কথা শুনিয়া ভীত অর্জুন শ্রীকৃষ্ণকে প্রণাম করিয়া করজোড়ে বলিলেন।"
  },
  {
    "serial": "36",
    "verseS": "অৰ্জ্জুন উবাচঃ স্থানে হৃষীকেশ তব প্রকীৰ্ত্তা জগৎ প্রহষ্যত্যনুরজ্যতে চ। রক্ষাংসি ভীতানি দিশোদ্রবন্তি সর্বে নমস্যন্তি চ সিদ্ধসঙ্ঘাঃ।।",
    "verseBS": "অর্জুন কহিলেনঃ বিশ্ব তুষ্ট হৃষিকেশ গাহি তব নাম। ধায় রক্ষ করে সিদ্ধ তোমায় প্রণাম।।",
    "verseB": "অর্জুন বলিলেন হে কৃষ্ণ তোমার নাম গান করিয়া জগদ্বাসী পরিতুষ্ট। রাক্ষসগণ তোমার নামে দূরে পলায়ন করে। সিদ্ধগণ তোমায় প্রণাম করে।"
  },
  {
    "serial": "37",
    "verseS": "কস্মাচ্চ তে ন নমেরন মহাত্মন্ গরীয়সে ব্রহ্মণোহপ্যাদিকত্রে। অনন্ত দেবেশ জগন্নিবাস ত্বমক্ষুরং সদসৎ তৎ পরং যৎ।।",
    "verseBS": "অনাদি অনন্ত তুমি ব্রহ্ম বিশ্বময়। ব্রহ্মপূর্ব তুমি জ্ঞাতা জ্ঞাতব্য বিষয়।।",
    "verseB": "তুমি অনাদি অনন্ত ব্রহ্ম। তুমি বিশ্বময়। তুমি ব্রহ্মারও পূর্ববর্তী। তুমি জ্ঞাতা তুমিই জ্ঞাতব্য বিষয়।"
  },
  {
    "serial": "38",
    "verseS": "তুমাদিদেবঃ পুরুষঃ পুরাণস্থমস্য বিশ্বস্য পরং নিধানম্। বেত্তাসি বেদ্যঞ্চ পরঞ্চ ধাম ত্বয়া ততং বিশ্বমনন্তরূপ।।",
    "verseBS": "আদি দেব তুমি প্রভু পুরুষ প্রধান। তোমামধ্যে বিরাজিছে এই বিশ্বমান।।",
    "verseB": "হে প্রভু, তুমি আদিদেব। তুমি প্রধান পুরুষ, সমগ্র বিশ্ব তোমার মধ্যে বিরাজমান।"
  },
  {
    "serial": "39",
    "verseS": "বায়ুৰ্যমোহগ্নিবরুণঃ শশাঙ্কঃ প্রজাপতিস্ত্বং প্রপিতামহশ্চ। নমো নমস্তেঽস্তু সহস্ৰকৃত্বঃ পুনশ্চ ভূয়োঽপি নমো নমস্তে ৷৷",
    "verseBS": "প্রজাপতি বরুণ ও প্রপিতামহাদি। সব তুমি নমি তোমা হে দেব অনাদি।।",
    "verseB": "তুমি ব্রহ্মা, তুমি বরুণ, প্রপিতামহ প্রভৃতি সব তুমি। হে অনাদি দেব, আমি তোমাকে নমস্কার করি।"
  },
  {
    "serial": "40",
    "verseS": "নমঃ পুরস্তাদথ পৃষ্ঠতস্তে নমোঽস্তু তে সর্বত এব সর্ব। অনন্তবীৰ্য্যামিতবিক্রমস্ত্বং সর্ব সমাপ্লোষি ততোহসি সর্বঃ।।",
    "verseBS": "অগ্রেপৃষ্ঠে সবদিকে প্রণামি তোমায়। অন্তহীন তুমি সর্ব প্রভু দয়াময়।।",
    "verseB": "আমি সামনে, পিছনে ও সবদিকে তোমাকে প্রণাম করিতেছি। হে দয়াময় তুমি অনন্ত। তুমি সকলের প্রভু।"
  },
  {
    "serial": "41",
    "verseS": "সখেতি মত্বা প্ৰসভং যদুক্তং হে কৃষ্ণ হে যাদব হে সখেতি। অজানতা মহিমানং তবেদং ময়া প্রমাদাৎ প্রণয়েন বাপি।।",
    "verseBS": "কহিয়া যাদব কৃষ্ণ সখা বার বার। অজান্তে করেছি কত অবজ্ঞা তোমায়।।",
    "verseB": "না জানিয়া বার বার “হে কৃষ্ণ, হে যাদব, হে সখা”- এইরূপ বলিয়া তোমাকে কতই অবজ্ঞা করিয়াছি।"
  },
  {
    "serial": "42",
    "verseS": "যচ্চাবহাসার্থমসৎকৃতোঽসি বিহারশয্যাসনভোজনেষু। একোহথবাপ্যচ্যুত তৎসমক্ষং তৎ ক্ষাময়ে ত্বামহমপ্রমেয়ম্।।",
    "verseBS": "শয়ন ভোজন কিংবা বিবিধ সময়। দয়াময় ক্ষম মোরে এ দোষ নিচয়।।",
    "verseB": "আহারের সময়, ঘুমের সময় এবং আরও অনেক সময় আমি তোমাকে কত অবজ্ঞাই না করিয়াছি। হে দয়াময়, তুমি আমার এই সকল দোষ ক্ষমা কর।"
  },
  {
    "serial": "43",
    "verseS": "পিতাসি লোকস্য চরাচরস্য ত্নমস্য পূজ্যশ্চ গুরুর্গরীয়ান্। ন ত্বৎসমোহস্ত্যভ্যধিকঃ কুতোঽন্যো লোকত্রয়েঽপ্যপ্রতিমপ্রভাব।।",
    "verseBS": "বিশ্বপিতা গুরুশ্রেষ্ঠ পূজ্য চরাচরে। তোমার তুলনা কভু মিলে না সংসারে।।",
    "verseB": "তুমি বিশ্বের পিতা। তুমি শ্রেষ্ঠ গুরু। তুমি সকলের পূজ্য। বিশ্ব সংসারে তোমার তুলনা মিলে না।"
  },
  {
    "serial": "44",
    "verseS": "তস্মাৎ প্রণম্য প্রণিধায় কায়ং প্রসাদয়ে ত্বামহমীশমীড্যম্। পিতেব পুত্রস্য সখের সখ্যুঃ প্রিয়ঃ প্রিয়ায়াহসি দেব সোচূম্।।",
    "verseBS": "পিতা-পুত্রে, মিত্র-মিত্রে প্রিয় ও প্রিয়ারে। সহে যথা তুমি তথা সহিও আমারে।।",
    "verseB": "পিতা পুত্রের, বন্ধু বন্ধুর এবং স্বামী যেমন স্ত্রীর দোষ ক্ষমা করে, তুমিও সেইরূপ আমাকে ক্ষমা করিও।"
  },
  {
    "serial": "45",
    "verseS": "অদৃষ্টপূর্বং হৃষিতোঽস্মি দৃষ্টা ভয়েন চ প্রব্যথিতং মনৌ মে। তদেব মে দর্শয় দেব রূপং প্রসীদ দেবেশ জগন্নিবাস।।",
    "verseBS": "এ রূপ অপূর্ব বটে তবু ভয়ে মরি। দয়া করে দেখা দাও পূর্ব রূপ ধরি।।",
    "verseB": "তোমার এই বিশ্বরূপ অপূর্ব। কিন্তু ইহা দেখিয়া আমার ভয় হইতেছে। তুমি দয়া করিয়া আমাকে তোমার পূর্বরূপ দেখাও।"
  },
  {
    "serial": "46",
    "verseS": "কিরীটিনং গদিনং চক্রহস্ত মিচ্ছামি ত্বাং দ্রষ্টুমহং তথৈব। তেনৈব রূপেণ চতুৰ্ভুজেন সহস্ৰবাহো ভুব বিশ্বমূৰ্ত্তে।।",
    "verseBS": "বিশ্বরূপ ত্যজি প্রভু চতুর্ভুজ হও। চতুর্ভুজ হয়ে পুনঃ দরশন দাও।।",
    "verseB": "হে প্রভু, তুমি বিশ্বরূপ ত্যাগ করিয়া চতুর্ভুজধারী হইয়া আবার দেখা দাও।"
  },
  {
    "serial": "47",
    "verseS": "শ্রীভগবানুবাচঃ ময়া প্রসন্নেন তবার্জুনেদং রূপং পরং দর্শিতমাত্মযোগাত্ তেজোময়ং বিশ্বমনন্তমাদ্যং যন্মে ত্বদন্যেন ন দৃষ্টপূর্বম্।।",
    "verseBS": "শ্রীকৃষ্ণ কহিলেনঃ ওহে পার্থ তোমা প্রতি হইয়া সদয়। তেজোময় বিশ্বরূপ দেখানু তোমায়।।",
    "verseB": "শ্রীকৃষ্ণ কহিলেন হে অর্জুন, তোমার প্রতি সন্তুষ্ট হইয়াই আমি তোমাকে আমার দীপ্ত বিশ্বরূপ দেখাইলাম।"
  },
  {
    "serial": "48",
    "verseS": "ন বেদযজ্ঞাধ্যয়নৈ ন দানৈ ন চ ক্রিয়াভি ন তপোভিরুগ্রৈঃ। এবং রূপঃ শক্য অহং নলোকে দ্রষ্টুং তদন্যেন কুরুপ্রবীর।।",
    "verseBS": "বেদ যজ্ঞ তপঃ আদি লভি নানা জ্ঞান। আর কেহ নাহি পায় ইহার সন্ধান।।",
    "verseB": "বেদ, যজ্ঞ, তপস্যা প্রভৃতি নানা বিষয়ে জ্ঞান লাভ করিয়াও কেহ তোমার সন্ধান পায় না।"
  },
  {
    "serial": "49",
    "verseS": "মা তে ব্যথা মা চ বিমুঢ়ভাবো দৃষ্ট্বা রূপং ঘোরমীদৃ মমেদম্। ব্যপেতভীঃ প্রীতমনাঃ পুনস্কং তদেব মে রূপমিদং প্রপশ্য ৷৷",
    "verseBS": "উগ্ররূপ দর্শনের ভয়-ভীতি হীন। প্রীতমনে পূর্বরূপ কর দরশন।।",
    "verseB": "আমার উগ্ররূপ দর্শন করিয়া তোমার যে ভয় হইয়াছে তাহা এখন দূর হইবে। তুমি এখন নির্ভয়ে আমার পূর্ব রূপ দর্শন কর।"
  },
  {
    "serial": "50",
    "verseS": "সঞ্জয় উবাচঃ ইত্যর্জুনং বাসুদেবস্তথোজ্ঞা স্বকং রূপং দর্শয়ামাস ভয়ঃ। আশ্বাসয়ামাস চ ভীতমেনং ভূত্বা পুনঃ সৌম্যবপুর্মহাত্মা।।",
    "verseBS": "সঞ্জয় কহিলেনঃ এত বলি হে রাজন্ শ্রীকৃষ্ণ তখন। সৌম্যরূপ ধরি পুনঃ অর্জুনে দেখান।।",
    "verseB": "সঞ্জয় কহিলেন হে মহারাজ ধৃতরাষ্ট্র, এই কথা বলিয়া শ্ৰীকৃষ্ণ অর্জুনকে নিজের পূর্ব রূপ দেখাইলেন।"
  },
  {
    "serial": "51",
    "verseS": "অর্জুন উবাচঃ দৃষ্ট্বেদং মানুষং রূপং তব সৌম্যং জনার্দন। ইদানীমস্মি সংবৃত্তঃ সচেতাঃ প্রকৃতিং গতঃ।।",
    "verseBS": "অর্জুন কহিলেনঃ তোমার এ নব রূপ দেখে জনার্দন। প্রকৃতিস্থ হইলাম সুপ্রসন্ন মন।।",
    "verseB": "অর্জুন কহিলেন হে কৃষ্ণ, তোমার এই নবরূপ দেখিয়া আমি প্রকৃতিস্থ হইলাম, আমার মন-প্রাণ প্রসন্ন হইল।"
  },
  {
    "serial": "52",
    "verseS": "শ্রীভগবানুবাচঃ সুদুদর্শমিদং রূপং দৃষ্টবানসি যন্মম্। দেবা অপ্যস্য রূপস্য নিত্যং দর্শনকাঙ্ক্ষিণঃ।।",
    "verseBS": "শ্রীকৃষ্ণ কহিলেনঃ এ দুর্লভ রূপ মোর করিতে দর্শন। বাঞ্ছা করে ওহে পার্থ সদা দেবগণ।।",
    "verseB": "শ্রীকৃষ্ণ বলিলেন হে অর্জুন, আমার এই দুর্লভ রূপ দেখিবার জন্য দেবগণ সর্বদাই ইচ্ছা করেন।"
  },
  {
    "serial": "53",
    "verseS": "নাহং বেদৈর্ন তপসা ন দানেন ন চেজ্যয়া। শক্য এবং বিধো দ্রষ্টুং দৃষ্টবানসি মাং যথা।।",
    "verseBS": "বেদ পাঠে যজ্ঞে দানে কিংবা তপস্যায়। আমার এ রূপ কেহ দেখিতে না পায়।।",
    "verseB": "বেদপাঠ, যজ্ঞ কিংবা দান করিয়া কেহই আমার এই রূপ দর্শন করিতে পারে না।"
  },
  {
    "serial": "54",
    "verseS": "ভক্ত্যা ত্বনন্যয়া শক্য অহমেবংবিধোহর্জুন। জ্ঞাতুং দ্রষ্টুঞ্চ তত্ত্বেন প্রবেষ্টুঞ্চ পরন্তপ।।",
    "verseBS": "আমাতেই একনিষ্ঠ ভক্তি যার হয়। দেখে রূপ পায় মোরে আমাতে সে রয়।।",
    "verseB": "আমাতে যাহার একনিষ্ঠ ভক্তি হয় সেই ব্যক্তি আমার রূপ দেখিতে পারে। সেই ব্যক্তিই আমার প্রিয়।"
  },
  {
    "serial": "55",
    "verseS": "মৎকর্মকুণ্মপরমো মদ্ভক্তঃ সঙ্গবর্জিতঃ। নির্বৈরঃ সর্বভূতেষু যঃ স মামেতি পাণ্ডব।।",
    "verseBS": "মম ভক্ত অনাসক্ত মম কর্মকারী। পায় মোরে ওহে পার্থ সর্ব হিংসা ছাড়ি।।",
    "verseB": "হে অর্জুন, আমার ভক্ত অনাসক্ত ভাবে হিংসা ছাড়িয়া আমার কর্ম করিয়াই আমাকে পাইয়া থাকে।"
  },
  {
    "serial": "56",
    "verseS": "",
    "verseBS": "",
    "verseB": "একাদশ অধ্যায়ে বিশ্বরূপ দর্শন। অর্জুন এতদিন মানুষ শ্রীকৃষ্ণকে দেখিয়াছিলেন এবং তাঁহাকে সাধারণ মানুষই মনে করিতেন কিন্তু অর্জুন আজ অপরূপ দেখিলেন ৷ শ্রীকৃষ্ণ সর্বব্যাপী অপূর্ব মূর্তি। তাঁহার অসংখ্য মুখ, অসংখ্য চক্ষু, অসংখ্য বাহু ও অসংখ্য চরণ।\n\nত্রিলোক তাঁহার মধ্যে বিরাজমান। সহস্র সূর্যের তুল্য উজ্জ্বল তাঁহার রূপ। তিনি বিশ্বরূপ। দেবগণ, মহর্ষিগণ, সিদ্ধগণ সকলেই তাঁহার স্তব করিতেছে। ভূতগণ তাঁহার মুখে প্রবেশ করিতেছে। তিনি ভীষ্ম দ্রোণাদি সকলকেই মারিয়া রাখিয়াছেন। দেখিয়া অর্জুন অত্যন্ত ভয়বিহ্বল হইলেন। তিনি বিশ্বরূপের পরিবর্তে ভগবান শ্রীকৃষ্ণের পূর্বরূপই দেখিতে চাহিলেন৷\n\uD83C\uDF38 ইতি বিশ্বরূপ দর্শনযোগ নামক একাদশ অধ্যায়। \uD83C\uDF38"
  }
]